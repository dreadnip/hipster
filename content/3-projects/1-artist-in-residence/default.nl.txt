Title: Artist In Residence

----

Intro: 

----

Text: 

Trefpunt geeft elk jaar onder de noemer “Artist in Residence” een kunstenaar onderdak. Het concept steunt op het estafette-principe en zorgt ervoor dat elke kunstenaar 3 jaar lang kan creëren. Na een volledig eigen creatie het eerste jaar geeft de artiest de fakkel door aan een nieuwkomer waarmee in samenwerking een project gecreëerd wordt. Opnieuw een jaar later kan de tweede kunstenaar een eigen creatie brengen die dan het jaar nadien terug de fakkel doorgeeft. De keuze van de nieuwkomers wordt door de Artist in Residence in samenspraak met Trefpunt gemaakt.

In residentie zijn bij Trefpunt geeft de kunstenaar niet enkel een publiek platform, maar ook ondersteuning op technisch en logistiek vlak. Trefpunt zoekt financiering voor het project van de artiest, biedt repetitiemogelijkheden, coaching, promotiemogelijkheden en stelt de volledige en jarenlange knowhow van de organisatie ter beschikking. “Kansen creëren” staat hier centraal, dus kan de muzikale kunst, die nog steeds centraal staat in de werking, gecombineerd worden met andere kunstvormen die voor een mooie kruisbestuiving zorgen tussen disciplines.

2014: Koen Quintyn

Bij zijn overerving van het ‘Artist in Residence’-schap, toonde conservatorium student Koen Quintyn onmiddelijk dat hij geen confrontatie uit de weg gaat. Een intens en energiek concert op Sint-Jacobs tijdens de Gentse Feesten was daar het bewijs van. Samen met Antoini Guenet (voormalig Artist in Residence) pakte hij uit met het project ‘Fluxx - Colliding Universes’ dat het verhaal van uitdijing, nulpunts-energie,singulariteiten en snaartheorieën vertelt. Een uitvoering waar hedendaagse muziek dansbaar wordt, het minimale het maximale ontmoet en een strijkkwartet drum'n'bass speelt met live‐band.

Ook begin 2014 heeft Koen Quintyn zijn start niet gemist. Op een kleine 3 weken schreef hij de arrangementen voor het 20-koppig strijkersorkest Pulsar Ensemble en repeteerde hij mee voor een uniek concert met Dez Mona. Tijdens de live uitvoering op 4 januari in de Sint-Jacobskerk zorgde Koen vanachter zijn piano mee voor een memorabel optreden in deze speciale setting.

Vorige 'Artists In Residence'  :

2012: Antoine Guenet
2010: Fulco Ottervanger
2008: Sandra Lammens