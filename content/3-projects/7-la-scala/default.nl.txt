Title: La Scala

----

Intro: 

----

Text: 

# La Scala
Dit prachtige decor omvat 21 theaterloges in Italiaanse rococostijl, geïnspireerd op het wereldvermaarde operahuis in Milaan. Het publiek wordt zelf de attractie, aangestaard door 30 levensechte poppen verdeeld over de loges. Het resultaat is van een ontwapenende, verstilde schoonheid. La Scala I is een puur decoratief element, het is geen voorstelling, maar de impact op het publiek is overweldigend.

La scala II is een nieuwe structuur gebouwd rond een kleine scène. Het biedt een festival een schitterend podium om er kleine muzikale of theatrale projecten te vertonen. Deze installatie, door Trefpunt gecreëerd voor 25 jaar Gentse Feesten rond Sint-Jacobs, aangevuld met beelden van de Franse kunstenaar Claude Merle, kreeg in alle media de nodige aandacht. Het Theaterfestival Boulevard uit ’s Hertogenbosch was coproducent voor dit project.

Sinds de creatie stond ‘La Scala Sotto le Stelle’ in Almere, Amsterdam, Annecy, Antwerpen, Beringen, Bladel, Den Haag, Dordrecht, Düsseldorf, Gent, ‘s Hertogenbosch, Ieper, Lissabon, Maastricht, Mainz, Milaan, Poet les Bains, Oostende,
Sotteville-les-Rouen en Stockton-on-Tees. La Scala is nog steeds beschikbaar bij Trefpunt.





Praktisch

Verschillende opstellingen // Gentse Feesten // Sint-Jacobs - Baudelopark
Tour // verschillende locaties in binnen- en buitenland
Wordt nog steeds verhuurd door Trefpunt