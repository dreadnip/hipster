Title: Gentsche Festspiele

----

Intro: 

----

Text: 

# Gentsche Festspiele
Sinds 2013 organiseert Trefpunt vzw i.s.m Conservatorium/HoGent en Hardscore vzw, de Gentsche Festspiele. Op drie locaties tijdens de Gentse Feesten wordt een klassiek en hedendaags muziekfestival opgezet, met zowel jonge musici als gevestigde namen. Wie zich even in alle rust wil terugtrekken uit het feestengewoel, kan op verschillende mooie locaties terecht voor een klassieker muzikaal gegeven.
Met dit festival komt er een belangrijke inbreng van klassiek en klassieke hedendaagse muziek in de feesten. Dit kadert geheel in de visie van Trefpunt, dat diverse muziekgenres op de feesten naast elkaar moeten bestaan. De Gentse Feesten zijn immers een volksfeest waar ook plaats moet zijn voor klassieke kunstmuziek.

Oude bekenden zoals het pianofestival ‘Gentse Vleugels’ en het Internationaal Kamerfestival van Timur Sergeyenia worden aangevuld met een aantal nieuwe producties. Schoonzicht, een reeks jazz- en popconcerten en twee gloed nieuwe avondproducties: de muziek theatervoorstelling ‘Jeliya’ en het unieke ligconcert ‘Headliner’.
Nieuw is dat de prachtige Miryzaal van het conservatorium de deuren openzwaait en er zijn zelfs concerten in de ronde traptoren. Dit uiteraard naast gevestigde locaties zoals het Kantl (Koningklijke academie voor Nederlandse taal en letterkunde).

De titel ‘Gentsche Festspiele’ verwijst naar de beroemde ‘Salzburger Festspiele’ en bevat tegelijk een knipoog naar het dwarse karakter van de Feesten.