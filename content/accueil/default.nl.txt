Title: Accueil

----

Intro: 

----

Text: 

# Accueil
'Ne goeien accueil' is algemeen beschaafd Gents voor een hartelijke ontvangst. Dat is namelijk wat Accueil u biedt. Als Accueil lid geniet u immers nog meer van uw regelmatige bezoekjes aan Muziek- en Theatercafé Trefpunt. Elke laatste vrijdag van de maand treffen de leden elkaar in het café voor een gezellige babbel en een gratis hapje bij uw drankje. U wordt regelmatig getrakteerd op exclusieve ledenaktiviteiten zoals een voordracht, een filmavond, een miniconcertje, een CD- of boekvoorstelling, noem maar op. Op dergelijke avonden verneemt u alles over wat Trefpunt u en de Accueil leden in het bijzonder allemaal te bieden heeft. Uiteraard wordt u ook persoonlijk op de hoogte gehouden van wat er allemaal reilt en zeilt in Trefpunt: welke bands het podium innemen op de gratis maandagavondoptredens, op welke muziek u al 's een beentje kan komen uitslaan op de 'zondagsdraaiers' avonden en wanneer u zich zich voorafgaand een echte zondagszanger kan tonen en u schor zingen op onze sing-along zangnamiddagen. Zolang u daarna niet als een zondagsrijder huiswaarts keert vinden wij het allemaal fijn.

Daarnaast genieten onze accueillanten regelmatig van uitzonderlijke kortingen bij door Trefpunt of bevriende organisaties ingerichte evenementen. Het aanbod is divers: bezoek aan een tentoonstelling, een theatervoorstelling, een geleide themawandeling, ... Ook de klassieke muziekliefhebber komt aan zijn trekken op de concerten van 'Timur und seine Mannschaft', huisorkest van Trefpunt o.l.v. pianist Timur Sergeeynia, dit alles van een uitzonderlijk hoog artistiek niveau.

Verder organiseren we zelf enkele activiteiten zoals onze traditionele lente- of herfstwandeling en de jaarlijkse maatjesavond begin juni. En als klap op de vuurpijl zitten Accueil leden dankzij een gratis VIP pas zelfs 10 dagen lang op de eerste rij op hét feest van het jaar, de Gentse Feesten bij Sint-Jacobs!

En dit alles voor een jaarlijks lidgeld van slecht € 10. Zeg nu zelf, waar wacht u nog op?
Je vind ons ook op facebook
Contacteer Rosette (rosette@trefpunt.be) voor meer info.

DE WEERGALOZE BRIGADE
De Weergaloze Brigade kende zijn start in de zomer van 2012 met een Wereldrecord Wortelschrepen. Een Hel van Gent en een Winterfeest achter de rug zorgen ervoor dat we een tandje bij gaan steken.

Je vind ons ook op facebook